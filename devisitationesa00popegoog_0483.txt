⁰⁸1¹· 111. Do clero membri. 5. 11. 443

345. Dicta Bened. XIV. Constitutio tametsi ad Italiae insu-
larumque adiacentium Episcopos data sit, nihilominus in qualibet
catholici orbis parte vim suam exserere indubium est, tum quia
ratio, cur Pontifex ille idipsum iubet, omnibus aeque parochis
congruit ex regula: ubi eadem ratic, ibi eadem iuris dispositio,
tum quia idem Pontifex ibi Apostolicae SediS, et praesertim S. C.
Conc. super hac re doctrinam potius declarat, quam novam le-
gem inducit, ut ipse monet ἓ. 2., tum denique quia eadem
S. C. Conc. in huius generis controversiis deliniendis huiusce
constitutionis sanctionem perpetuo accommodat omnibus locis sive
intra sive extra Italiam sitis, ut in oveten. 26. Februarii 1774„
Namurcen. Μίεε. Conv. 6. Aug. 1842., necnon in Briocen.
8. Aug. 1846. et Mechlinien. diei 23. Sept. 1847. utraque per
Sum. pree. Animadvertendum etiam est, quod in responsionibuS‚
quas ad Episcoporum relationes S. Cong. Conc. conscribit, quan-
documque incidit occasio, omnibus omnino eam constitutionem
promiscue servari et custodiri mandat.

346. Quapropter s. m. Pius PP. IX. suis. encyclicis Literis
incipien. Amantissimi diei 3. Maii 1858„ de quibus peculiariter
mox loquemur, Benedictinam Constitut. ad observantiam revoca-
vit, ac omnibus omnino catholici orbis Antistitibus adamussim
sequendam constituit.

347. De obligatione Missam pro populo offerendi diebus e
festorum indice dispunctis, modo eloquimur. Ex quo Apostolica
Sedes, Antistitum catholici orbis postulationibus obsecuta, dierum
festorum numerum imminuere instituit, illud sibi tantummodo
proposuit, ut, populo opera servilia non interrumpendi potestate
facta, maiora amplioraque alendae vitae subsidia suppeditaret,
occasionemque genio nimis indulgendi removeret. Sed in hac

elargienda venia eadem Apostolica Sedes disertis verbis constanter
ac perpetuo praecepit, ut in ecclesiis nihil innovaretur circa di-
vinorum officiorum ritum et ordinem, utque omnia ea ratione
peragi ubique pergerent, qua antea peragi consuevissent. Quo·
circa prono illud velut alveo sequebatur, ut Missae pro populo
celebrati0‚ quae ad ecclesiastica officia pertinet, ab animarum
curatoribus praetermitti nullatenus posset iis omnibus diebus,
qui inter festos ex Constit. Urbani VIII. Universa per orbem
idib. Sept. 1642. circumscripti fuerant. Nihilominus factum est,
ut pluribus in locis consuetudo invalesceret, qua iidem sese ab

