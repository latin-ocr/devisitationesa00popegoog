214 humationi: 8. Oongr. om. expositio.

› idem conferri. Quae traduntur in CatechismO, constituunt regu-
» lam3 quae adduntur in Pontificali, constituunt limitationem
ι regulae. 2>

² 136. Itaque videndum est, quaenam sit iusta et urgens causa
sacro chrismate infantes ungendi. Iamvero prima et potissima
causa est mortis discrimen, in quo ipsi versantur. Nam, ut ait
D. Thomas 3. p. qu. 72. art. 8. ad 4..· ‹ Anima, ad quam pertinet
» spiritualis aetaS, immortalis est. Et ideo etiam morituris hoc
› Sacramentum dandum est, ut in resurrectione perlecti appa-
» reant secundum illud Eph. 4. 13: Donec occurramus in virum
» perfectum, in mensuram aetatis plenitudinis Christi.»

137. Alias etiam addunt causas theologi, quas congerit S. C.
C. in folio Seqobien. 12. Mart. 1774. ἓ. Praeter.- ι Possunt etiam
› modo inungi pueri ante septennium , si praevideatur futura
› diutina absentia Episcopi, ant non facilis imposterum futurus
› ipsius Episcopi accessus ad puerm, vel ob ingravescentem ae-
» tatem eiusdem, vel propter puerorum distantiam a civitate, vel
» propter itineris difficultatem, aliamve iustam causam. › Qua-
propter in dicta Seqobien. die 21. April. iterum proposita, duplex,
qnod sequitur, dubium disceptatum est. ‹ An, attentis peculiari-
» bus circumstantiis, Sacramentum confirmationis administrari
› possit etiam pueris et infantibus, nulla hahita aetatis ratione
› in casu? An etiam administrari possit pueris et infantibus in
ι mortis periculo constitutis in casu? › S. C. respondit ς Ad pri-
› mum: Affirmative, nonnisi in gravibus et urgentibus circumstan-
» tiis, super quibus conscientia Episcopi oneretur. Ad secundum:
ι» Affirmative. ›

138. Nonnunquam Episcopi ad sacram Confirmationem imper-
tiendam arcessuntur‚ saeviente aliqua pestilentia. Qua occasione
' pulchrum imitatu videtur exemplum S. Caroli Borromaei‚ qui in
Mediolanensi peste (ut ex Giussano refert Bened. XIV. loc. cit.
lib. XIII. cap. 19. η. 5. et seqq.) magnam animam exponere non
recusavit cum manifesto suae vitae periculO, ut pueros lue vexa·
tos sacro chrismate signaret. At vero, quoniam huiusmodi Sacra-
mentum non est de necessitate medii, sed tantum de necessitate
praecepti, datis circumstantiis adimplendi, difficile opus sibi ille
suscepturus Benedicto xlv, loc. cit. n. 6. videtur, qui contende-
ret, Episcopum ohstrictum esse confirmationis Sacramentum ad-
ministrare cum proximo suae vitae periculo.

