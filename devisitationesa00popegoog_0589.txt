Do libero ingressu elericorum annouhrinn in Ordines regulares. 549

sint, Sanctitas Sua, pro ea, qua te prosequitur benevolentia,
iussit ut ab bac Sacra Congregatione Negotiis et Consultationibus
Episcoporum et Regularium praeposita litterae ipsae cum adnexis
animadversionibus a te exaratis diligenti examine expenderentur.
Idcirco omnibus sedulo perpensis laudandam quidem Emi Patres
existimarunt pastoralem sollicitudinem tuam, qua omni studio
bonum ovium tibi commissarum curas; sed tamen eis visum est,
magni momenti vulnus infligi ecclesiasticae disciplinae, si petita
generalis probibitio concederetur, praesertim cum pro aliquo ur-
genti et extraordinario casu, de quo citati a te scriptores loquun-
tur, a Benedicto XIV. satis provisum, ut nec generalis huius
concessionis exemplum habeatur, siquidem S. Carolus Borromaeus
eam obtinuit relate ad unicum dumtaxat institutum, cui serni-
narii sui curam commiserat. Hisce etiam accedit, quod alii quo-
que locorum Antistites, quiin eisdem circumstantiis reperiuntur,
hoc exemplo ducti, eamdem petitionem urgerent, quo facto oc-
casio praeberetur insimulandi Episcopos adversari vocationes ad
religiosos OrdineS, quorum alumni evangelica concilia sectantes
adiutricem operam Antistitibus locorum praestant. Nec dissimu-
landum est, petitam prohibitionem Regularibus gravissimam fore
eamque querelarum causam futuram non sine periculo, ut eorum
animi alieni fierent ab EpiscopiS‚ qui huiusmodi prohibitionem
efflagitarent, cum suarum dioecesum detrimento praesertim tri-
stissimis hisce temporibuS, quibus necesse prorsus est, ut uterque
cleruS, saecularis nempe et regularis conspirantibus animis con-
iunctisque studiis in vineam Domini excolendam sedulo incumbat.

Quae cum Sanctitati Suae relata sint, ea tibi communicanda
mandavit, cui Apostolicam Benedictionem toto cordis affectu per-
amanter impertita est.

Haec Amplitudini Tuae significo dum prospera et felicia cuncta
ex corde adprecor a Domine.

Amplitudinis Tuae etc.

Romae 20. Decembris 1859.

