364 humotionis 8. Gongr. (Ione. expositio.

178. Ex iure sacrorum canonum et Concilii Tridentini, nulla
peculiaris forma solemnis constituta est, quam servare debeant
Episcopi, quandocumque alicui personae sive poenitentialem, sive
theologalem praebendam conferre debeant. Quocirca hoc inspecto
iure, satis est, ut ipsis legitime constet, quod candidati eadem
praebenda iuxta sacrorum canonum praescripta digni sint, atque
insuper ea idoneitate praediti, quae officii utrique adfixi mune-
· ribus cumulate obeundis par habeatur. Verumtamen in Italia,
eiusque adiacentibus insulis concursus praemittendus est eo modo,
quo de parochiis praescriptum exstat: id enim Bened. XIII. spe·
ciali lege sancivit in Constit. incip. Pastoralis officii, quam da-
bimus in vol. ΙΙΙ. sub num. 7.

179. Quoniam vero in conferendis ecclesiis parochialibus hodie
inhaerendum est Constitutioni seu Literis encyclicis Bened. XIV.
incip. Cum illud diei 14. Decemb. 1742„ quae omnibus Episcopis
etiam extra Italiam directae sunt, ideoque similiter ab ipsis ser-
vari debent3 ne quid hac in re desit, has quoque referemus vo-
lumine III. sub num. 28. eo magiS, quod in ipsarum paroeciarum
collatione, de quibus paulo post sermonem habebimus, non me-
diocri Episcopis usui et utilitati eas fore persuasum habeamus.
a 180. Quae itaque forma per omnes partes teneri solet pro pa-
rochiiS‚ eadem pro praebendis theologali ac poenitentiali servari
debet. Pauca sunt, in quibus aliquod inter utrasque discrimen
interponitur, ut ex comparatione Constit. Pastoralis officii et Con·
stit. Cum illud aperte colligitur3 sic ex. gr. in parochiis examina-
tores debent esse synodales; at veroin praebendis theologali et
poenitentiariae deputare licet examinatores etiam non synodales,
dummodo sint saltem licentiati ac valde periti. Hi tamen quatuor
numero esse debent , dum contra in paroeciis tres etiam satis
esse queunt ex iure Cone. Trid. SesS. 211. cap. 18. de Reform.

181. Quemadmodum in parochiis datur appellatio ab irratio-
nabili iudicio Episcopi et mala relatione examinatorum, sic etiam
conceditur illis, qui in concursu theologalium ac poenitentialium
praebendarum sese gravatos esse sentiunt, quemadmodum passim
videre est in Thesauro Resolut. S. Congr. Conc., ac praesertim
in Alerien. Canon. Poenitent. 19. Apr. 1777., in Urbevetana 11.
Iulii 1846. Hac in re nonnulla perpendenda sunt.

182. In folio S. Marci et Bisinian. Concursus ad diem 22.
Iulii 1850. ἓ. Verum triplex esse tempus inspiciendum traditur,

 

